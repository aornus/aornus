---
title: 古诗
date: 2022-01-01 18:43:57
tags:
- 古诗
photos:
- https://gitee.com/aornus/blogimage/raw/master/202201021051263.png
---

# 水龙吟·次韵章质夫杨花词

> 苏轼

似花还似非花，也无人惜从教坠。抛家傍路，思量却是，无情有思。萦损柔肠，困酣娇眼，欲开还闭。梦随风万里，寻郎去处，又还被莺呼起。   不恨此花飞尽，恨西园、落红难缀。晓来雨过，遗踪何在？一池萍碎。春色三分，二分尘土，一分流水。细看来，不是杨花，点点是离人泪。

# 木兰花慢·中秋饮酒

> 辛弃疾

可怜今夕月，向何处，去悠悠？是别有人间，那边才见，光影东头？是天外，空汗漫，但长风浩浩送中秋？飞镜无根谁系？姮娥不嫁谁留？

谓经海底问无由，恍惚使人愁。怕万里长鲸，纵横触破，玉殿琼楼。虾蟆故堪浴水，问云何玉兔解沉浮？若道都齐无恙，云何渐渐如钩？

# 南乡子·细雨湿流光

> 冯延巳

细雨湿流光，芳草年年与恨长。烟锁凤楼无限事，茫茫。鸾镜鸳衾两断肠。

魂梦任悠扬，睡起杨花满绣床。薄悻不来门半掩，斜阳。负你残春泪几行。

# 登甲秀楼

> 鄂西林相公

炊烟卓午散轻丝，十万人家饭熟时。问讯何年招济火？斜阳满树武乡祠.
